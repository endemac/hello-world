# hello-world
Ћириличним писмом бих да приближим програмирање и информационе технологије људима који нису вични страним језицима а увидели су да им нове технологије могу користити.

Здраво-живо!
Учио сам 12 језика јер сам се с њима сусрео у неопходности. Не владам свима подједнако, али временом ће се то поправити, мада је за очекивати да се нећу задржати на поменутој цифри.
Не рачунам у ово компјутерске језике!
Мислим да нам је ћирилица свима најближа, много природнија од латинице, коју су нам разноразни окупатори наметали и домаће писмо забрањивали. Ко год није вичан ћирилици, искуство мојих пријатеља странаца показује да је за 10 минута читају. Како сви наше горе листови немају проблем с разумевањем ћириличног текста, а прецизнији је од латиничног-недвосмислен, овај аргумент је мени кључан - то нам је заједнички именитељ. 
Ако је неком српско проблем, надам се да ће му из користи постати блиско. Немам ништа против, напротив, жеља ми је да све што пружим буде од користи. Сматрам да се добро добрим враћа.
Живи били!
